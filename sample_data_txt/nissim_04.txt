הקדמת המחבר 
זה ספר אור העולם המאיר לארץ ולדרים עליה ברחמים, ומאיר לעולם כולו, בו ביארתי פסוקים אחדים מדברי הנביאים ישעיה, ירמיה וכו', בראיות ברורות ומספרים 
אוצר החכמה 
38554 
מדויקים, מספרים שונים, ובראשם התנ"ך, הספר הקדוש המוסכם לכל העמים. 
אוצר 
38554 
הפרקים המבוארים בזה, הן המה אשר מהם העתיקו שליחי ישוע הנוצרי פסוקים אחרים ויכתבום בברית חדשה, נבואות על לידת ישוע ודברי ימיו, ואופן הסתלקותו מן העולם 
הזה, וייהפכו היום לראיות בידי המתווכחים עם בני ישראל אודות המשיח. המתווכחים סובבים המה מעיר לעיר, ממקום למקום, מבית לבית, לבשר ביאת המשיח, ולהתווכח אם ימצאו איש השם בפיו תוכחות, ולפעמים יקרה שיכנס המוכיח לבית יולדת או למקום שמחה, והנה לעומתו חברה שלמה. ובא איתם בדברים, מדבר לדבר, עד בואו אל הקדש פנימה, אל התנ"ך. הנוכחים, נוטים אוזן קשבת, שומעים פלא פלאות, פרקים ופסוקים מהנביאים, המראים את לידת המשיח, דברי ימיו, עינויו שסבל לכפר על חטאות הנבראים. החרדים בעם, נשמטים אחד אחד, אינם רוצים לדעת מזה כלל, היפך מאמרם ז"ל "ודע מה שתשיב לאפיקורוס", והנשארים לבם יהמה בקרבם, לדעת את האמת, פונים הנה והנה, למצוא איש אשר בפיו מענה, להוכיח את המוכיח, לבאר את הפרקים, הפסוקים, המאמרים, בביאור נכון, בראיות ברורות, עד הוציאו לאור תכונת כל פרק וביאורו; אמנם אהה! מעטים המה כאלה, ורק אחד מעיר ושניים ממשפחה העונים כהלכה, ושאריתם דוחים את המוכיח בקש בתשובות רעועות, אשר אחרי החקירה יהיו לאין, ובכל אשר יתאמצו לענות, ילכו הלוך וכשול, עד אשר המה בעצמם ישימו יד לפה, והמוכיח יתן בקולו קול עוז בתרועת ניצחון, ובראיות אחרות הסוללות לפניו את המסילה, המתווכח אינו יכול להתאפק ולתת מעצור לנפשו, ויתחילו עוד פעם ויכוחים, זה 
צועק על משיחו, וזה עונהו בהבלים, שניהם לרע ירוצו, נטו מדרך ישרה, עד אשר יחרדו 
הנאספים והלכו להם, והיו להם דברי הנביאים סתומים וחתומים, ולא יעלו על לב. היפך 
ממה שצוותנו התורה "ושיננתם לבניך". 
לכן קנאתי לה' שציוונו לאהוב את האמת, ואשים לילות כימים, קראתי ושניתי בספרים 
שונים, אשר שמם כתוב בצד התשובה, ובעזרתם ביארתי את הפרקים, הפסוקים הקשים, בדרך פשט, בראיות ברורות ובמספרים מדויקים, תשובות ניצחות לעד ולעולמי עולמים. 
-2- 
ודע מה שתשיב לאפיקורוס / אוחנה, נסים בנימין בן מסעוד (עמוד 7) 38554 
הודפס מאוצר החכמה 
